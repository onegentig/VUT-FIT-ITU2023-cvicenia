# Figma a prototypování #

## Spouštění a instalace ##

Spustitelný soubor figmy by pro Vás už měl být v CVT nachystaný (aja/figma).

Pokud si cvičení chystáte doma, tak figmu naleznete [zde](https://www.figma.com/downloads/) (buď si stáhnete aplikaci nebo je možné přistupovat z prohlížeče).

Po otevření je potřeba se přihlásit nebo registrovat.

- Pokud už máte svůj účet, není problém ho použít.
- Pokud účet nemáte a chcete si svoji práci zálohovat, registrujte se.
- Pokud si nepřejete se registrovat, na cvičení Vám bude poskytnutý email.

Pro milovníky open source existuje alternativa k Figmě. Jmenuje se [PenPot](https://penpot.app/) a můžete si ho spustit u vás lokálně (klidně ho pak použít na projekt). Na cvičení ale prosím použít Figmu.

## Výsledek ##

Vaším úkolem bude vytvořit prototyp aplikace Flashcards, který může vypadat třeba nějak takto:

- [Odkaz na funkční prototyp](https://www.figma.com/proto/JQfvLPSGARR0vyRzZwl1fQ/remember?page-id=0%3A1&node-id=22%3A74&viewport=383%2C541%2C0.12&scaling=scale-down&starting-point-node-id=19%3A62), [pdf](VZOR.pdf)

### Color Styles ###

Pro cvičení stačí, když budete používat styly na barvy (samozřejmě bonus, když budete stylovat i texty), budete potřebovat minimálně tyto barvy:

- primary
- secondary
- success
- error

### Kreativita ###

Kreativita není součástí hodnocení, ale rozhodně si můžete udělat svůj vlastní design, jen prosím zachovejte funkcionalitu a nezapomeňte na body, které se hodnotí. Na druhou stranu, pokud nechcete přemýšlet nad vzhledem, není problém se držet přesně zadání.

### Co byste měli stihnout ###

Měli byste stihnout 4 obrazovky - hlavní stranu, hrací stranu se 2 režimy (hide, show) a pak summary. Ostatní obrazovky není potřeba navrhovat (jsou zde pouze pokud by Vám zbylo hodně času). Smart animace mezi hide a show režimem karet není potřeba (nejsou za ni žádné navíc body).

### Za co jsou body aneb co se bude hodnotit ###

- 1 bod - správné použití komponent (pro sekce/kategorie na hlavní straně, pro tlačítka)
- 1 bod - správné použití autolayoutu (sekce, responzivní tlačítko)
- 1 bod - použití stylů pro barvy
- 2 body - funkční přechody stránek, prototyp je plně funkční

**Pár praktických rad**

- *main/parent* komponenty oddělit od zbytku návrhu
- vždy pojmenovat obrazovky
- doporučuji používat frame android small nebo android large
- začněte hlavní obrazovkou
- dávejte pozor na začátku cvičení

**Opakující se chyby**

1. auto layout je použitý na celý screen a všechno je rozbité => autolayout používejte jen tam, kde to dává smysl
2. nevím, na co je komponenta a jak se liší parent a child komponenta => v parent komponentě měníte vlastnosti, nachází se mimo váš návrh a všechny child komponenty dědí její vlastnosti
3. mám definované styly, ale nemám je nikde použité v návrhu

**Další odkazy na přípravu na cvičení**

Na přednášce projdeme základy Figmy a všechno, co na cvičení budete potřebovat. Nicméně, existuje spoustu dalších videí a tutoriálů na YouTube, které si doporučuju projít před cvičením.

<div align="center" markdown="1">

[![Figma mini course](https://img.youtube.com/vi/IOVFRMuPeVQ/hqdefault.jpg)](https://www.youtube.com/embed/IOVFRMuPeVQ)

[![Figma – Components Demo](https://img.youtube.com/vi/k74IrUNaJVk/hqdefault.jpg)](https://www.youtube.com/embed/k74IrUNaJVk)

[![Figma – Auto-Layout Demo](https://img.youtube.com/vi/TyaGpGDFczw/hqdefault.jpg)](https://www.youtube.com/embed/TyaGpGDFczw)

[![Figma – Styling Demo](https://img.youtube.com/vi/gtQ_A3imzsg/hqdefault.jpg)](https://www.youtube.com/embed/gtQ_A3imzsg)

[![Figma – Prototyping Demo](https://img.youtube.com/vi/-sAAa-CCOcg/hqdefault.jpg)](https://www.youtube.com/embed/-sAAa-CCOcg)

</div>

Dále pak (pro zájemce)

[Figma channel YouTube](https://www.youtube.com/@Figma)

--------------------

Naposledy změněno: úterý, 10. října 2023, 18.32
